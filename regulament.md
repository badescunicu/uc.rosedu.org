---
layout: base
showsidebar: true
---
# Regulament [Upstream Challenge][root]
*Latest update: 27/11/2012*

## Descriere

În ultimii ani, contribuțiile în Open Source ale studenților UPB sunt din în
ce în ce mai vizibile. Cu sprijinul comunităților locale, al partenerilor din
industrie și al oportunităților de forma Google Summer of Code, studenții își
îmbunătățesc abilitățile de dezvoltare de aplicații, abilitățile colaborative
și își cresc vizibilitatea activităților.

Pentru a stimula și mai mult contribuțiile, am dezvoltat și vă încurajăm să
participați la Upstream Challenge. Cu o [primă ediție dezvoltată anul
trecut][ed1], Upstream Challenge este un concurs dedicat studenților pentru a
încuraja contribuțiile în upstream la proiecte Open Source și pentru promova
și crește vizibilitatea acestora.

## Perioada

Concursul se desfășoară în perioada 27 noiembrie 2012 - 17 mai 2013.

##Participanți

Concursul se adresează studenților UPB din ciclul licență. Persoanele afiliate
sponsorilor (angajați, sponsorizați pentru proiectele de diplomă etc.) vor
putea participa pentru statistici dar NU vor fi eligibile pentru obținerea de
premii.

##Structura

Concursul este structurat pe 3 track-uri pentru a încuraja participarea
tuturor studenților.

* Anii 1-2
* Anul 3
* Anul 4

##Resurse

Toate resursele necesare concursului sunt disponibile pe [site-ul
central][root]. Acesta cuprinde:

* [lista contribuțiilor][contrib] participanților
* o [listă][proj] cu posibile sugestii de proiecte
* link către lista publică de discuții: [upstream-challenge@lists.rosedu.org][uc]

  * pentru discuțiile legate de kernel programming, se poate folosi și lista
    comunității de kernel, [firefly@lists.rosedu.org][firefly]

* pagini [Facebook][fb] și [Google+][gp] atașate evenimentului

##Proiecte acceptate

Se vor accepta contribuții upstream pentru proiectele care au un release
public cel târziu pe **30 septembrie 2012**.

Se vor evalua proiectele și calitativ, în funcție de complexitate și număr de
utilizatori.

În cazul în care nu se știe dacă proiectul se încadrează în aceste restricții,
se poate întreba pe [upstream-challenge@lists.rosedu.org][uc]

Pe site, există o [listă de proiecte sugerate][proj], va fi completată pe măsură ce
apar proiecte noi.

##Desfășurare

Pe durata participării la concurs, studentul va urmări următorul workflow:

1. identifică un proiect și un bug/feature la care vrea să lucreze
1. rezolvă bug-ul/feature request-ul
1. trimite contribuția către upstream
1. cel târziu la o săptămână după trimiterea contribuției upstream, se va
1. trimite un mail la [upstream-challenge@lists.rosedu.org][uc]
  conținând link către lista de commit-uri din cadrul patch-ului. 
  Organizatorii vor urmări evoluția patch-ului din momentul în care acest mail
  este trimis.

Fiecare track are câte un responsabil care va urmări această listă și va
completa [pagina ce listează contribuțiile participanților][contrib]. Această
completare va fi făcută în cel mult o săptămână de la trimiterea mailului sau
schimbarea stării patchului.

Dacă mail-ul cu lista de commit-uri nu este trimis în intervalul de o
săptămână de la trimiterea upstream atunci contribuția nu mai face parte din
concurs și nu va participa la evaluarea finală.

##Suport pentru studenți

Pentru a încuraja participarea la concurs, se vor organiza workshopuri pentru
folosirea unor instrumente precum git, issue tracker, submisii de patch-uri,
etc. Toate acestea vor fi anunțate pe paginile [Facebook][fb] și [Google+][gp]
asociate precum și în secțiunea de [noutăți][news] din cadrul [site-ului
central][root].

Studenții pot pune întrebări legate de development pe listele
[upstream-challenge@lists.rosedu.org][uc] și
[firefly@lists.rosedu.org][firefly] sau pe
paginile [Facebook][fb] sau [Google+][gp] asociate concursului.

Participanții sunt încurajați să împărtășească prin [ROSEdu
Techblog][techblog] sau [ROSEdu TechTalks][talks] cunoștințele acumulate în
timpul realizării unei contribuții.

##Reguli evaluare patch

Patch-urile trimise de participanți vor fi evaluate luând în calcul:

* importanța bugului
* dificultatea bugului
* numărul de utilizatori afectați
* activitatea studentului pe canalele proiectului (IRC, liste discuții) pe
  durata contribuției
* consecvența studentului: preferăm contribuții consistente la același proiect
  în defavoarea unor contribuții punctuale la multe proiecte

NU va intra în evaluare promovarea activității prin [ROSEdu
Techblog][techblog] sau [ROSEdu TechTalks][talks].

##Promovare

La finalul fiecărei săptămâni, pe paginile [Facebook][fb] și [Google+][gp] se
va publica un top al contribuitorilor activi în săptămâna respectivă.

Pentru contribuții excepționale, anunțurile vor ajunge instant pe
[Facebook][fb], [Google+][gp] și pagina de [noutăți][news] a [site-ului
asociat][root].

Contribuțiile prin [ROSEdu Techblog][techblog] sau [ROSEdu TechTalks][talks]
vor fi anunțate imediat.

##Premii

Pentru fiecare dintre cele 3 track-uri, marele premiu va fi un Ultrabook.

Pe lângă marele premiu, vor exista premii speciale din partea sponsorilor
pentru contribuții semnificative. Aceste premii pot fi globale, per track sau
per proiect, la discreția celor care le oferă.

[ed1]: http://elf.cs.pub.ro/so/wiki/upstream-challenge "Upstream Challenge v0"
[reg]: /regulament "Regulament"
[res]: /res "Resurse utile"
[contrib]: /contrib "Statistici contribuții"
[proj]: /projects "Proiecte propuse"
[news]: /news "Noutăți"
[root]: / "Upstream Challenge"
[fb]: https://www.facebook.com/UpstreamChallenge "Facebook Page"
[gp]: https://plus.google.com/u/0/b/113601665378127579242/113601665378127579242/posts "Google +"
[uc]: http://lists.rosedu.org/listinfo/upstream-challenge "Register on upstream-challenge@lists.rosedu.org"
[firefly]: http://lists.rosedu.org/listinfo/firefly "Register on firefly@lists.rosedu.org"
[techblog]: http://techblog.rosedu.org/ "ROSEdu Techblog"
[talks]: http://talks.rosedu.org/ "ROSEdu Tech Talks"
